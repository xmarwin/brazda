<div class="container" id="content">
    <h1>Pravidla závodu BRAZDA</h1>
    <img src="/brazda/app/assets/images/logo.png" alt="Logo BRAZDA 2016" style="float: right; margin: 0 0 1em 2em; width: 200px">
    <h2>Obecná pravidla</h2>
    <ul>
        <li>Závodu se účastní tří až pětičlenné týmy</li>
        <li>Týmy se mohou pohybovat za pomoci jakýchkoli dopravních prostředků.</li>
        <li>Týmy musejí dodržovat pravidla geocachingu, slušného chování a zákony ČR, zejména dopravní předpisy, zákon na ochranu přírody a krajiny, lesní zákon aj., především pak respektovat zákaz vjezdu všech motorových vozidel do lesa a to i tam, kde není umístěna zákazová dopravní značka. Mezi jednotlivými stanovišti se budou pohybovat kontrolní hlídky, které budou sledovat dodržování těchto pravidel. Na základě jejich hlášení je pořadatel oprávněn provinivší se tým ze závodu bez náhrady vyloučit.</li>
        <li>Každý tým musí disponovat alespoň jedním zařízením pro přístup k Internetu i mimo civilizaci (typicky chytrý telefon nebo tablet s mobilním Internetem). Toto zařízení se bude používat po celou dobu závodu a je nezbytné pro správné hodnocení týmu, proto doporučujeme jich mít více a nepodcenit ani záložní zdroje energie.</li>
        <li>Pořadatel nepřipouští spory o dodržovaní pravidel. Pořadatelský tým svrchovaně rozhoduje o diskvalifikaci či penalizaci týmu. Proti tomuto rozhodnuti není možné odvolání.</li>
        <li>Týmy se spoléhají výhradně na vlastní síly, pomoc zvenčí je nepřípustná. Je zakázáno jakákoliv komunikace stran závodu a jeho průběhu mezi týmy.</li>
    </ul>
    <h2>Zahájení závodu</h2>
    <ul>
        <li>Závod začíná v 8:00 hod ráno.</li>
        <li>Registrace probíhá od 7:00 do 7:30. Týmy, které se nezaregistrují do 7:30, budou zaregistrovány po startu závodu (na úkor závodního času).</li>
        <li>Budou zveřejněny souřadnice všech stanovišť spolu s jejich typem, obtížností a hodnocením.</li>
        <li>Týmy dostanou GPX export všech stanovišť (na vlastní datový nosič).</li>
        <li>Týmy dostanou vytištěné listingy keší.</li>
    </ul>
    <h2>Průběh závodu</h2>
    <ul>
        <li>Týmy si samy volí pořadí stanovišť.</li>
        <li>Během závodu se týmy nesmějí rozdělit. Pokud aktivitu neplní celý tým, tak se zbylí členové týmu pohybují kolem a s úžasem přihlížejí.</li>
        <li>Tým na každém stanovišti pořídí fotografii, na které je celý tým a ze kterého je zřejmé stanoviště (např. se vyfotí s krabičkou, se šifrou poblíž místa získání, atp.). Pokud tým nedodá fotografii, stanoviště mu nebude uznáno.</li>
        <li>Splnění každého stanoviště je ohodnoceno určitým množstvím bodů - viz kapitola “Systém bodování”.</li>
        <li>Pokud je při příchodu týmu na stanoviště toto obsazeno jiným týmem, příchozí tým může svobodně odejít nebo počkat, až stanoviště dokončí všechny týmy, které přišly před ním. Čas strávený čekáním je součástí pevně dané celkové doby závodu a nebude nijak kompenzován.</li>
        <li>Při splnění stanoviště tým získává heslo, které zadá do mobilní aplikace.</li>
        <li>Heslo současně slouží jako indicie k heslu bonusových stanovišť. Více viz kapitola “Bonusová stanoviště”.</li>
        <li>Pro některá stanoviště může být k dispozici nápověda k řešení (typicky šifry), kterou lze vyžádat pomocí mobilní aplikace.</li>
        <li>Pokud je stanoviště šifra, může si tým vzít pouze dvě kopie, pokud na stanovišti došly kopie šifer, tým kontaktuje organizátory a nechá šifru na místě (vždy si může pořídit vlastní kopii).</li>
    </ul>
    <h2>Bonusová stanoviště</h2>
    <ul>
        <li>V terénu je několik bonusových stanovišť, u nichž týmy znají předem pouze jejich typ, obtížnost a barvu, nikoli však už jejich polohu.</li>
        <li>Během závodu týmy získávají indicie, na jejichž základě lze vydedukovat hesla k jednotlivým bonusovým stanovištím. Po zadání hesla do mobilní aplikace jsou jim následně - pokud jsou hesla správná - vydány souřadnice.</li>
    </ul>
    <h2>Konec závodu</h2>
    <ul>
        <li>Závod končí v 18:30 hod.</li>
        <li>Týmy musejí být do této doby v cíli.</li>
        <li>Při zpoždění se započítává penalizace (10 bodů za každou započatou minutu). Pokud se tým nedostaví do 20 minut po konci závodu do cíle, je diskvalifikován.</li>
        <li>Týmy předají fotografie pořízené na stanovištích organizátorům.</li>
    </ul>
    <h2>Systém bodování</h2>
    <ul>
        <li>Každé stanoviště má výchozí počet bodů, který je možno získat za jeho splnění (tento údaj získají týmy na začátku hry).</li>
        <li>Tento výchozí počet bodů je založen na obtížnosti stanoviště a algoritmus jeho výpočtu podléhá přísnému utajení.</li>
        <li>Skutečný počet bodů, který tým získá za splnění stanoviště, závisí na tom, kolik týmů již toto stanoviště splnilo - každý tým získává o 3 body méně než tým předchozí. Pokud tedy tým splní stanoviště, které mělo výchozí počet bodů 50, jako osmý, získá 29 bodů.</li>
        <li>Pokud si tým vybere nápovědu, dostává se automaticky za všechny týmy, které si nápovědu nevybraly.</li>
    </ul>
    <blockquote>
        <p><strong>Příklad</strong>: Tým splní stanoviště s výchozím počtem bodů 30. Před ním zde již bylo 7 týmů, z nichž 2 si vzaly nápovědu, a po něm přijde dalších 6 týmů, z nichž si nápovědu vezmou 3 týmy. Náš tým získá 20 bodů (od 30 se odečte 8 bodů za všechny týmy, které si nápovědu nevzaly, a 2 body za týmy, které si nápovědu sice vzaly, ale přišly dříve).</p>
    </blockquote>
    <h2>Hodnocení závodu</h2>
    <ul>
        <li>Závod vyhrává tým s nejvyšším dosaženým počtem bodů.</li>
        <li>Při stejném počtu bodů vítězí tým, který má nalezeno více bonusových keší.</li>
        <li>Při stejném počtu bodů i bonusových keší vítězí tým, který je dříve v cíli.</li>
    </ul>
    <h2>Typy stanovišť</h2>
    <ul>
        <li>Stanoviště může být jak obsluhované organizátorem, tak bez obsluhy.</li>
        <li>Stanoviště může být buďto keš, šifra nebo aktivita - toto bude zveřejněno v okamžiku startu závodu.</li>
        <li>Obtížnost a terén stanovišť může být 1 až 5 - toto bude také zveřejněno v okamžiku startu závodu. Obtížností stanoviště je míněna obtížnost jeho splnění, nikoli náročnost terénu při cestě na samotné stanoviště (ta je vidět v mapě). Obtížnost je velmi subjektivní a určují ji po zralé úvaze organizátoři - proto ji tak berte.</li>
        <li>Každé stanoviště je označeno barvou, která se vztahuje k některému z bonusových stanovišť. Hesla ze stanovišť označených stejnou barvou tvoří indicie k bonusovému stanovišti dané barvy.</li>
    </ul>
    <p style="text-align: right"><a href="#/contact">Tým organizátorů</a> závodu BRAZDA 2016</p>
</div>